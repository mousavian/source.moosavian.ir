---
title: هویت
author: Rahman
type: post
date: 2017-02-20T17:29:10+00:00
url: /identity/
categories:
  - دسته‌بندی نشده‌ها
rtl: true
---
## سوال

جایی خوندم که یکی نوشته بود: «اگه شغلتون رو ازتون بگیرن، بازم میتونین خودتون رو تعریف کنید؟ هویت دیگه ای ازتون باقی میمونه؟»

## مقدمه

خب این حرف فکر منو زیاد به خودش مشغول کرد. اولش فکر کردم اصلا هویت یعنی چی، که شغل هم قسمتی از اونه؟ یعنی استقلال و عدم وابستگی؟ اون چیزی که وقتی خواستی خودت رو به یه غریبه تو خیابون معرفی کنی میگی، میشه هویت؟ هویت اطلاعات شناسنامه و پاسپورته؟ تفریحاتی که انجام میدی؟ چیزایی که دوست داری؟ چیزایی که داری؟ چیزایی که فکر میکنی باید داشته باشی و نداری؟ مجموعه ای از همه ی اینها؟

[<img class="wp-image-186 alignnone size-full" src="/img/identity.gif" alt="" width="460" height="243" />][1]

چند ساعتی رو به شکل بالا سپری کردم و خیلی اصرار داشتم خوب همه ی گزینه های احتمالی رو در مورد معنی هویت برای خودم تعریف کنم قبل از اینکه سرچ کنم در موردش. دلیلم هم این بود که تا حالا در مورد همچین چیزی هیچوقت فکر نکرده بودم. حسابی cpu  چسبونده بودم از این بابت خیلی هم عجیب بود البته.

اگه حوصله ی خوندن ندارین، قسمت آخر رو بخونین.

## تعریف

خب نهایتا سرچ کردم تا ببینم هویت از نظر علمی/لغت نامه ای و &#8230; یعنی چی.

چیزی که من متوجه شدم اینه که کلمه هویت یا Identity به معنای یکتا بودنه. یا از زاویه ی دیگه، تفاوت هایی که باعث متمایز شدن یک شخص از جمع میشن.

خود هویت هم دسته بندی های مختلفی داره (احتمالا بخاطر نوع اون تفاوت ها؟). مثلا هویت فردی، انسانی، اجتماعی و غیره که خیلی جاها باهم اشتراک ممکنه داشته باشن یا تو مواردی هم جدا از هم هستن که باعث شده تعریف های جداگانه داشته باشند.

مثالش هم کشور محل تولده که میتونه توی دسته های هویت فردی و اجتماعی قرار بگیره ولی ربطی به هویت انسانی نداره.

خلاصه این تفاوت هایی که باعث شکل گیری هویت فردی میشن، میتونن هم شامل مواردی که ما خودمون درش هیچ نقشی نداشتیم بشن (مثل کشور محل تولد، جنسیت، رنگ پوست)، هم شامل تصمیماتی که ما در طول زندگی گرفتیم و میگیریم (مثل مدرک تحصیلی که گرفتیم، لباسایی که میپوشیم، یا کشور محل زندگی یا حتی نحوه فکر کردن و اعتقادات معنوی).

نکته مهم دیگه در مورد هویت فردی اینه که در طول زمان تغییر میکنه. یعنی اینکه ما در هر مقطع از زمان خودمون رو، با توجه به داشته ها و تصمیماتی که قبلا گرفتیم یا زحمت کشیدن برامون گرفتن، بصورت متفاوتی تعریف میکنیم. بنابراین مهمه که بدونیم در آینده میخوایم خودمون رو چجوری تعریف کنیم.

## نتیجه

نهایتا هویت، حداقل برای من، اینجوری تعریف شد:

همه ی چیزا یا کارایی که در طول دوره زندگی از لحظه تولد به یک شخص نسبت داده میشه یا اون شخص انجام میده تا این دوره ی زندگی رو از نظر شخصی بهبود بده.

خب حالا که چی؟ این همه فکر و سرچ و سردرگمی، بعدش چی؟

من بعد از اینکه به این تعریف رسیدم و با توجه به سوال اصلی که اول متن گفتم، فارغ از اینکه در این لحظه هویتی غیر از شغلم دارم یا نه، متوجه شدم که واسه _ایجاد_ هویت برای خودم، باید داشته هام رو در نظر نگیرم. شغل، مدرک تحصیلی، نژاد، محل تولد، سن، اسم و&#8230; رو کنار باید بذارم و بعد ببینم که با توجه به شرایط فعلیم، چه تغییر شاخص و قابل توجهی توی زندگیم میتونم/باید بدم تا زندگیم رو بهبود بدم.

این موارد برای من چی هستن، نه هنوز در موردشون بصورت جدی فکر کردم، نه در حوصله ی این پست میگنجه.

نظر شما چیه؟

 [1]: https://moosavian.ir/wp-content/uploads/2017/02/wp-1486472352601.gif
